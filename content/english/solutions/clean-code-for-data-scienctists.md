+++
focus = "solutions"
icon = "ti-paragraph"
image = "/images/clean-code-banner.png"
title = "Clean code for data scientists"
weight = 2

+++
Data Scientists opereren steeds meer in een wereld die verder reikt dan hun lokale 'eiland' van RStudio of Jupyter notebooks. Vanuit de business is behoefte om de getrainde modellen in de productie-omgeving van het bedrijf op te nemen. De code begint hiermee aan een lang leven buiten de notebook, waarin deze veranderd en onderhouden zal worden door andere data scientists.

Bij deze overgang worden opeens andere eisen gesteld aan de code. Waar het doel eerst was om een zo accuraat mogelijk machine learning model te ontwikkelen, blijkt nu dat de code niet zomaar in een productie-omgeving opgenomen kan worden of niet zo goed te onderhouden is door anderen. Data- of devops-engineers schieten vanuit hun expertise hierin te hulp, maar deze disciplines spreken niet altijd dezelfde taal en hebben vaak een andere kijk op hoe software gebouwd moet zijn.

In deze hands-on workshop speciaal voor data scientists word je meegenomen in de wereld van clean coding en kijken we naar problemen die wij hebben gezien in onze ervaring met het in productie nemen van machine learning modellen. We doen dit aan de hand van een serie korte refactoring kata's, steeds voorafgegaan door een stukje theorie. Als resultaat van deze workshop zal de overgang van lokale data science code naar een productiewaardig product makkelijker worden en daarmee sneller business value opleveren.